<html>
  <head>
    <meta charset="UTF-8">
  </head>
  <body>
    <h2>KIV/FJP</h2>
    <h2>Informace o samostatné práci</h2>
    <div>
      <p>Semestrální práci budete vytvářet ve dvoučlenných týmech. Cílem práce bude tvorba překladače nebo interpretu pro zvolený jazyk. Sožení týmů je nutné nahlásit do třetího cvičení, do pátého cvičení (22.10. 2018) si pak v týmu můžete rozmyslet zadání.</p>
      <h2>Složky standardní semestrální práce</h2>
      <ul>
        <li>Prezentace s gramatikou navrhovaného jazyka, návrh cílové platformy</li>
        <li>Prezentace s popisem řešení a vytvořené funkcionality</li>
        <li>Vytvořený překladač jazyka</li>
        <li>Nejméně 3 příklady demonstrující vlastnosti jazyka, s ukázkou vytvořených překladů</li>
        <li>Dokumentace se stručným popisem vytvořené práce</li>
        <li>Projekt v úložišti se záznamem vývoje práce (včetně stráveného času)</li>
      </ul>
      <p>Součástí práce budou dvě prezentace - na 5. cvičení předevete zvolené zadání (typicky co bude Váš jazyk umět a jak bude&nbsp;<strong>vypadat jeho gramatika -</strong>gramatika a její význam je nezbytnou součástí prezentace) a na posledním cvičení budete předvádět stávající stav projektu. Nemusí v té době být ještě hotový, alu musíte mít hotovo dost na to abyste mohli o postupu řešení něco říct. Obě prezentace jsou součástí hodnocení práce (1/3 bodů) a neměli byste jejich přípravu podcenit. Na prezentaci budete mít cca 5 - 8 minut, čas byste měli plně využít ale nepřekročit.&nbsp;</p>
      <p>Zdání semestrálních prací pro studenty kombinovaného studia bude podobné jako v předchozích letech, tedy samostatně doplnit překladač jazyka PL/0 o zadanou nebo zvolenou funkcionalitu.</p>
      <p>Práci odevzdávejte pomocí portletu na této stránce. Pro přehlednost prosím abyste práci odevzdávali jako archiv, pojmenovaný jménem vaší skupiny. Do archivu nezapomeňte vložit všechny náležitosti - vytvořený program, zdrojové texty, dokumentaci v elektronické podobě (nezbytnou součástí je gramatika překládaného jazyka), obě prezentace a jakékoliv další potřebné soubory.&nbsp;<strong>Práce bude zároveň vedena na githubu, bitbucketu nebo jiném úložišti</strong>, tak aby bylo možné sledovat kdo a kdy do ní přispíval. Během první prezentace po vás budu chtít odkaz na úložiště nebo připojení k projektu abych do něj mohl nahlížet. Součástí projektu bude i tabulka / tickety se sledováním času stráveném na projektu jednotlivými členy teamu. V odevzdávaném archivu musí být k dispozici funkční přeložený program nebo jeho automatický build.&nbsp;</p>
      <h2>Odevzdání semestrální práce</h2>
      <p>Jakmile úlohu dokončíte a sepíšete dokumentaci, uděláte několik věcí. Vytvoříte adresář, který se bude podle vaší skupiny. Do něj umístíte zdrojový text stažený z gitu, skript k jeho překladu (.bat soubor, ant nebo jiný), přeložený program spustitelný v prostředí Windows (bez virů), elektronickou formu dokumentace (ve formátu PDF) a&nbsp;<strong>alespoň tři příklady</strong>&nbsp;(např. programů v PL/0, včetně výstupu překladače), které předvedou, že vše funguje, jak má. Celý adresář zabalíte (nejlépe ZIPem) a odevzdáte přes portlet na stránce Samostatná práce. Všechny práce se odevzdávají do stejného bloku a tématu.&nbsp;</p>
      <p><strong>Důležité: archiv se semestrální prací se bude jmenovat tak, jak má. Archiv bude obsahovat zdrojový text, spustitelný program, dokumentaci, příklady a nic víc! Nechci po odevzdání zjišťovat, jestli je debuginfo k něčemu užitečné, která verze platí a podobně. Máte-li potřebu přidat do archivu další věci (nebo vyžaduje-li to zadání), připojte do archivu soubor README.TXT, který popíše, co je co. Archiv rozhodně nevzniká tak, že se vezme pracovní adresář, který se zabalí a odešle!&nbsp;</strong><strong>Není povoleno odevzdat práci vícekrát, pokud by to bylo nutné, ozvěte se mi mailem a domluvíme se.</strong></p>
      <p>V dokumentaci budou uvedena jména všech členů týmu, e-mail a datum odevzdání. Dále tam bude formulace úlohy,&nbsp;<strong>stručný a výstižný popis řešení</strong>(vyjma úloh, kde se klade na dokumentaci důraz) a pseudok&oacute;d popisující fungování implementace v rozsahu tak akorát, abych mohl zkontrolovat správnost implementace i bez kompletního zdrojáku. Krom toho přidejte do dokumentace několik vzorových programů pro překladač (děláte-li semestrálku pro PL/0 v PL/0) jak ve formě zdrojového textu, tak ve formě generovaného k&oacute;du, na kterých demonstrujete, že překladač skutečně dělá, co má. Poslední nezbytnou částí dokumentace je&nbsp;<strong>odkaz na úložiště kde je práce vedená</strong>. Při psaní dokumentace mějte na paměti, že její kvalita se promítne do vašeho hodnocení, dbejte proto jak na kvalitu obsahu, tak formy.</p>
      <p>Na tomto místě budiž řečeno, že semestrální práce musí být pouze vaše dílo, nesmíte využívat práce vašich současných nebo předchozích či budoucích kolegů. Při odevzdávání práce si typicky popovídáme o principu řešení; ve FJP se dá snadno poznat, kdo si na řešení přišel sám a kdo ho jen opajcoval.</p>
      <p><strong>Řádný termín odevzdání je pevně stanoven na 6. 1. 2019.</strong>&nbsp;Každý den prodlení (včetně víkendů) bude penalizován dvěma body. Pokud se stane, že dodaná semestrální práce nefunguje na 100&nbsp;%, bude vrácena s postihem 2 body. Od toho okamžiku se považuje, jako kdyby nebyla odevzdána a vztahuje se na ni pravidlo o termínu odevzdání. Například práci odevzdáte 6. ledna, já se na ni dostanu až 8. ledna a zjistím chybu. Vrátím ji (-2 body), vy ji opravíte a promptně vrátíte 9. ledna. To je ale po termínu odevzdání, u sebe jste ji v tomto období měli 1 den, což jsou další -2 body. Ona ale pořád nebude ok, což zjistím 15. ledna, vrátím ji (opět -2 body), vy ji nepošlete druhý, ale až třetí den (další -4 body), což už dělá hrozivých -10 bodů. Z toho plyne, že nejlepší je odevzdávat práci napoprvé a včas.</p>
      <p>&nbsp;</p>
      <h2>Zadání semestrálních prací</h2>
      <div>
        <h3>1. Tvorba překladače zvoleného jazyka</h3>
        <p>Cílem práce bude vytvoření překladače zvoleného jazyka. Je možné inspirovat se jazykem PL/0, vybrat si podmnožinu nějakého existujícího jazyka nebo si navrhnout jazyk zcela vlastní. Dále je také potřeba zvolit si pro jakou architekturu bude jazyk překládán (doporučeny jsou instrukce PL/0, ale je možné zvolit jakoukoliv instrukční sadu pro kterou budete mít interpret).&nbsp;</p>
        <p>Jazyk musí mít minimálně následující konstrukce:</p>
        <ul>
          <li>definice celočíselných proměnných</li>
          <li>definice celočíselných konstant</li>
          <li>přiřazení</li>
          <li>základní aritmetiku a logiku (+, -, *, /, AND, OR, negace a závorky, operátory pro porovnání čísel)</li>
          <li>cyklus (libovolný)</li>
          <li>jednoduchou podmínku (if bez else)</li>
          <li>definice podprogramu (procedura, funkce, metoda) a jeho volání</li>
        </ul>
        <p>Překladač který bude umět tyto základní věci bude hodnocen deseti body. Další body (alespoň do minimálních 20) je možné získat na základě rozšíření, jsou rozděleny do dvou skupin, jednodušší za jeden bod a složitější za dva až tři body. Další rozšíření je možno doplnit po konzultaci, s ohodnocením podle odhadnuté náročnosti.&nbsp;</p>
        <p>Jednoduchá rozšíření (1 bod):</p>
        <ul>
          <li>každý další typ cyklu (for, do .. while, while .. do, repeat .. unitl, foreach pro pole)</li>
          <li>else větev</li>
          <li>datový typ boolean a logické operace s ním</li>
          <li>datový typ real (s celočíselnými instrukcemi)</li>
          <li>datový typ string (s operátory pro spojování řětezců)</li>
          <li>rozvětvená podmínka (switch, case)</li>
          <li>násobné přiřazení (<code>a = b = c = d = 3;</code>)</li>
          <li>podmíněné přiřazení / ternární operátor (<code>min =&nbsp;(a &lt; b) ? a : b;</code>)</li>
          <li>paralelní přiřazení (<code>{a, b, c, d} = {1, 2, 3, 4};</code>)</li>
          <li>příkazy pro vstup a výstup (read, write - potřebuje vhodné instrukce které bude možné využít)</li>
        </ul>
        <p>složitěší rozšíření (2 body):</p>
        <ul>
          <li>příkaz GOTO (pozor na vzdálené skoky)</li>
          <li>datový typ ratio&nbsp;(s celočíselnými instrukcemi)</li>
          <li>složený datový typ (Record)</li>
          <li>pole a práce s jeho prvky</li>
          <li>operátor pro porovnání řetězců</li>
          <li>parametry předávané hodnotou</li>
          <li>návratová hodnota podprogramu</li>
          <li>objekty bez polymorfismu</li>
          <li>anonymní vnitřní funkce (lambda výrazy)</li>
        </ul>
        <p>Rozšíření vyžadující složitější instrukční sadu než má PL/0 (3 body):</p>
        <ul>
          <li>dynamicky přiřazovaná paměť - práce s ukazateli</li>
          <li>parametry předávané odkazem</li>
          <li>objektové konstrukce s polymorfním chováním</li>
          <li>instanceof operátor</li>
          <li>anonymní vnitřní funkce (lambda výrazy) které lze předat jako parametr</li>
          <li>mechanismus zpracování výjimek<br />?</li>
        </ul>
        <p>Vlastní interpret (řádkový, bez rozhraní, složitý alespoň jako rozšířená PL/0) je za 6 bodů.&nbsp;</p>
        <h2>Bodované náležitosti</h2>
        <p>Kromě toho že by program měl fungovat se zohledňují i další věci, které mohou pozitivně nebo negativně ovlivnit bodování:</p>
        <ul>
          <li>testování - tvorba rozumné automatické testovací sady +3 body (pro inspiraci hledejte test suit pro LLVM nebo se podívejte na&nbsp;<a href="http://www.plumhall.com/suites.html">Plum Hall testy</a>, ale jde skutečně jen o inspiraci, stačí výrazně jednodušší řešení). Užitečné a s tručné povídání na dané téma najdete také&nbsp;<a href="http://www.engr.mun.ca/~theo/Publications/compiler-testing.pdf">tady</a>&nbsp;.</li>
          <li>Kvalita dokumentace -x bodů až +2 body podle kvality a prohřešků (vynechaná gramatika, nesrozumitelné věty, příliš chyb a překlepů, bitmapové obrázky pro diagramy s kompresními artefakty, ...).</li>
          <li>Vedení projektu v GITu -x bodů až +2 body podle důslednosti a struktury příspěvků.</li>
          <li>Kvalita zdrojového textu -x bodů až +2 body podle obecně znýmách pravidel ze ZSWI, PPA a podobně (magická čísla, struktura programu a dekompozice problému, božské třídy a metody, ...)</li>
        </ul>
      </div>
      <p>&nbsp;</p>
    </div>
  </body>
</html>